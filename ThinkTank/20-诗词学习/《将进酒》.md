2024-03-13

### 唐代诗人[[李白]]
君不见黄河之水天上来，奔流到海不复回。
君不见高堂明镜悲白发，朝如青丝暮成雪。
人生得意须尽欢，莫使金樽空对月。
天生我材必有用，千金散尽还复来。
烹羊宰牛且为乐，会须一饮三百杯。
岑(cén)夫子，丹丘生，将进酒，杯莫停。
与君歌一曲，请君为我倾耳听。
钟鼓馔(zhuàn)玉不足贵，但愿长醉不复醒。
古来圣贤皆寂寞，惟有饮者留其名。
陈王昔时宴平乐，斗酒十千恣(zì)欢谑(xuè)。
主人何为言少钱，径须沽取对君酌。
<font color=yellow size=4>五花马，千金裘，呼儿将出换美酒，与尔同销万古愁。</font>


> [!NOTE] **将进酒**
> 这首诗歌贯穿了[[李白]]倡导的逍遥自在的人生哲学，提倡应当尽情享受人生，不要留下遗憾。通过生动的意象和丰富的情感，展现了作者放达的性格和豪迈的情怀。

